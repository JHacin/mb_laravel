<div>
    <div class="font-bold text-lg mb-2">Kdo so FIP bojevniki?</div>
    <div class="space-y-4">
        <div>
            FIP bojevniki so mucki, oboleli za do pred kratkim smrtnonosno boleznijo
            <strong>mačjega infekcioznega peritonitisa</strong> (Feline Infectious Peritonitis ali FIP).
        </div>
        <div>
            Ob postavljeni diagnozi smo še nedavno
            vedeli, da je mucek obsojen na smrt. Sedaj je FIP postal ozdravljiv, zdravilo zanj dostopno, je
            pa zdravljenje dolgotrajno in zaenkrat še zelo drago.
        </div>
        <div>
            Mačji FIP bojevnik prejema zdravila vsaj 12 tednov (84 dni), ob tem potrebuje redne kontrole in
            vitaminsko podporo.
            Odmerek zdravila se
            prilagaja glede na težo mucka in obliko bolezni, v povprečju pa znaša strošek zdravljenja 25
            evrov na dan.
        </div>
        <div>
            Zaradi visokih stroškov je botrstvo FIP bojevnik vseskozi aktivno, tudi takrat, ko
            noben muc ni bolan, saj želimo vsem našim muckom v prihodnje omogočiti zdravljenje. Zato zanje
            ustanavljamo poseben FIP sklad. Z botrstvom tako pomagate enemu trenutnemu ali bodočemu FIP
            bojevniku na njegovi poti do FIP zmagovalca.
        </div>
    </div>
</div>
