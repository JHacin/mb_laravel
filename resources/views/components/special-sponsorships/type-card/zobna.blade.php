<div>
    <div class="font-bold text-lg mb-2">Zakaj Zobna miška?</div>

    <div class="space-y-4">
        <div>
            Skoraj ne mine teden, da ne bi kateri od zavetiških muckov potreboval zobnega posega. Nekateri k nam pridejo s
            polomljenimi zobmi, drugi obolijo za boleznimi ustne votline, tretjim ne prizanaša zob časa.
        </div>
        <div>
            Zdravje ustne votline
            je, tako kot pri ljudeh, tudi pri mačkah ključno za vitalnost celotnega organizma, zato so zdravi zobje naših muckov
            ena naših prioritet. Včasih je potrebno le odstraniti zobni kamen, drugič izpuliti poškodovan zob, v nekaterih
            primerih pa je potreben večji zobni poseg. Četudi škrbasti, so mucki brez bolečih zob dosti bolj zadovoljni in
            zdravi, da o apetitu sploh ne govorimo.
        </div>
        <div>V svoje vrste vabimo botrske zobne miške, da bomo s skupnimi močmi poskrbeli
            za bleščeče maherske nasmehe.
        </div>
    </div>
</div>
